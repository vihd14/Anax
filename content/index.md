---
title: "Home - Viza's page"
...
Viza's me-sida
=========================

![Viktoria H.](../htdocs/image/me.jpg?w=300) {.figright}

**Jag heter Viktoria "Viza" Haapaoja och jag läser programmet Webbprogrammering på Blekinge Tekniska Högskola.**

Jag kommer ursprungligen från den lilla orten/hålan Strömsholm som ligger ett par mil utanför Västerås. Hjärtat
tillhör dock Karlskrona, där jag varit bosatt sedan sensommaren 2014.

Mitt liv fylls av programmering, kåraktivitet och gym om man ska hålla det kort. Jag har varit aktiv i kåren
sedan min första vecka på BTH och läsåret 15/16 satt jag med i kårhusets styrelse som ledamot. Jag sitter
med detta verksamhetsår igen som PR- och eventansvarig, perfekt för mitt kreativa sinne!

Mina kunskaper inom programmering leder tillbaka till hösten 2014 då jag gick programmet Civilingenjör i spel-
och programvaruteknik. Det innehöll en hel del C-programmering (C och C++) men efter ca 1,5 år på utbildningen
kände jag att det inte var det jag ville göra, så jag sökte till Webbprogrammering och det passar mig mycket
bättre! Här har jag lärt mig grunderna i Python3, HTML, PHP, CSS, JavaScript (Vanilla och Node JS) och Bash.

Under våren har jag även hoppat in i världen bestående av objektorientering i både Python och PHP. Jag har
dock använt objektorientering och klasser i C++ förr, i mitt gamla program, men det är alltid trevligt att
lära sig det i mer webbrelaterade progam. Sedan är det skönt att fräscha upp minnet lite igen.

Några saker jag gillar att göra på den lilla fritid jag har är att fotografera och måla i akvarell. Det
har gått lite segt på den fronten senaste tiden men efter att ha införskaffat ett nytt teleobjektiv till
kameran hoppas jag på fler fototillfällen under våren. Jag har även gått med dbwebbs fotoklubb som Mos skapat
under våren. Vår första utflykt blev i maj då vi tog båten över till Aspö, nästa utflykt blir nu i september,
vi får se vad Mos hittat på den här gången...
